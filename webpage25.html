<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>news</title>
</head>

<body bgcolor="#66FFFF" text="#333300">
<p align="right">برای تعریف کالای ایرانی اختلاف نظر وجود دارد؛ عده­ای معتقدند کالایی، کالای ایرانی اطلاق می­ شود که عموماً کارگر، منابع و مواد اولیه ایرانی داشته باشد؛ یعنی ارکان تولید در آن اتفاق افتاده باشد. در کشورهایی که می­ خواهند جهش در صنایع تولیدی ایجاد کنند، یکی از راه­ های ایجاد جهش همین راه یا تولید 50-50 است. به همین دلیل هم باید گفت که هیچ کشور در حال توسعه­ ای در جهان امروز نمی­ تواند یافت که همه چیز را خودش تولید کند.

در دنیای امروز، زنجیره ­ای به نام زنجیره جهانی تولید وجود دارد که مفاهیم کالای تولید ملی را تغییر داده است، یعنی در گذشته اصطلاحاً پتانسیل و نیروی کار، تولید ملی را ایجاد می­ کرد، اما امروزه ارزش افزوده و دانش تولید ملی را ایجاد می­ کند.

باید اذعان داشت که اطلاعات در حال تبدیل شدن به کالا است و برخی کالاهایی که ارزش افزوده بسیار بالایی در اقتصاد ملی دارند، اصلا کالا نیستند و محصول خدمات محسوب می­شوند.

پس در بحث کالای تولید داخل بسیار اختلاف نظر وجود دارد، اما آنچه مورد تاکید رهبر معظم انقلاب در سال 97 است؛ این است که به دلیل اینکه برخی صنایع خارجی از شرایط اقتصاد کشور بهره ­برداری کردند و از طریق کارگر ارزان­تر با هزینه­ های ارزان­تر؛ کالاهایی که ساخت ایران نیست و صادر هم نمی­ شود و اساساً واردات است، با چند عمل ساده مثل وصل کردن، چسب کردن، پیاده کردن و... در داخل کشور واردات انجام دادند که همچنان از آن محل ما وابسته هستیم و نام آن را تولید داخلی گذاشتند که متاسفانه انواع و اقسام تندیس­ ها، همایش­ ها و تقدیرها از آنها به عمل می­ آید و تنها باعث ایجاد اشتغال نسبی گردید. </p>
</body>
</html>
