<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>news</title>
</head>

<body bgcolor="#66FFFF" text="#333300">
<p align="right">معاونت علمی و فناوری ریاست جمهوری از برگزاری رویداد برنامه همکاری با متخصصان و کارآفرینان ایرانی خارج از کشور که به منظور انتقال دانش، تجربه و ایده‌های فناورانه به داخل کشور برگزار شد حمایت کرد تا این همکاری‌ها افزایش یابد. این رویداد با هدف حمایت از ایده‌های نوآورانه و فناورانه برگزار شد و تاکنون 3 طرح موفق به جذب سرمایه شدند

سید علی حسینی معاون سرمایه انسانی مرکز تعاملات بین‌الملل معاونت علمی و فناوری ریاست جمهوری درباره برگزاری این رویداد، گفت: رویداد برنامه همکاری با متخصصان و کارآفرینان ایرانی خارج از کشور با حمایت معاونت علمی و فناوری ریاست جمهوری، بنیاد ملی نخبگان و پارک علم و فناوری دانشگاه تهران، برگزار شد تا فرصتی در اختیار متخصصان و کارآفرینان ایرانی خارج از کشور برای ارائه دستاوردها و محصولات قرار دهد.

وی افزود: در این رویداد که به شکل آنلاین برگزار شد طرح‌های نوآورانه موفق به جذب سرمایه‌گذار شدند. آشنایی متخصصان و کارآفرینان ایرانی خارج از کشور با توانمندی‌های پایگاه‌های همکار از دیگر اهداف اجرای این رویداد بود.

به گفته حسینی، دریافت پیشنهادات و چالش‌های پیش روی این متخصصان، سرمایه‌گذاران و سایر نهادها به منظور ارتقای این برنامه نیز مدنظر قرار داشت. در این رویداد ١٣ طرح و محصول در موضوعات مختلف شامل برق و الکترونیک، علوم پزشکی، فناوری اطلاعات، فین‌تک و غیره ارائه شد.

معاون سرمایه انسانی مرکز تعاملات بین‌الملل معاونت علمی و فناوری ریاست جمهوری با اشاره به اجرای برنامه همکاری با محققان و نخبگان ایرانی شاغل به تحصیل در دانشگاه‌های خارج از کشور، بیان کرد: این برنامه از سال ۱۳۹۴ آغاز شد و پلی برای ارتباط میان کارآفرینان ایرانی مقیم خارج با مراکز رشد با پارک‌های علم و فناوری، دانشگاه‌ها و پژوهشگاه‌ها، شرکت‌های دانش بنیان و صنایع محسوب می شود.</p>
</body>
</html>
